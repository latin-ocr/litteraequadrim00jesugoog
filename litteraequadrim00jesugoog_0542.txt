536 urrrxxax Quannmxsrnns

ab aegritudinis ui recreati, optimam corporis constitutionem
reparant: quod quidem tam rapidi caloris tempore non est mi·
randum.

Mense Juuio publicae in hoc collegio habitae sunt disputa·
tiones celeberrimae, quibus adfuerunt totius Academiae prin·
cipes cum praelecto: adfuit etiam uir quidam, quem Rex ut
ipsam Academiam renouaret misit: dicitur Balthasar a Faria,
qui etiam in istam ciuitatem legatus aRege missus est: hic no·
bis maxime fauet, Societatcmque unice diligit ac charam habet.
Qui erant disputaturi satis parati uenerunt, propter opinionem
quamde nostris conceptam babent, cui non mediocriter respon·
derunt: omnes enim admirabantur quod omniurn argumenta
minimo negotio confutarent. Disputationes mane habitae sunt
a septima usquead decimam, a prandio atertia usque ad sextam:
et cum dies caloris esset maximi, tot uenerunt, ut solis doctori·

bus argumentandi locus relinqueretur. Mane habuit orationem ἑ

carmine compositam irater quidam, quae omnibus ualde pla·

. cuit: postea scholasticus aliam oratione soluta.

li, qui literis operam dant, solita exercent munera, quaecum
summa omnium congratulatione obeunt; habentur frequenter
disputationes, orationes declamationes carmine et oratione
soluta, quibus Diui laudantur, saepissime coram uniuersa aca-
demia: quain re, cum in humanioribus disciplinis, tum in Dei
Optim. Max. desiderio, multum proficiunt: omnia euim illorum
exercitia his suauissimis condiuntur pharmacis, quibus ipsi
maxime delectantur; nec solum illa componunt, sed augent et
de suo late amplificant. Omnes aenigmata et orationes, quibus
anni principium celebretur, praeparant, simulque agendus est
dialogus quem Pater Perpinhan composuit: baec principia cele·
berrima futura speramus; quod si, ut credimus fiat, id Deo ac·
ceptum referendum arbitror.

Hoc {cruentissimi caloris tempore, si rationem praeterito-
rum annorum habeamus, paucissimi discesserunt scholastici.
Cum domesticiS, quorum cura nobis est imposita, aliquantulum
laboris pertulimus; multi enim illorum cum grauissimo uitae
periculo in morbum inciderunt, quos nisi diligentissime cura·
remus, e uita fortasse discederent; magno enim interualloa
parentibus distabant, ita utnon facile ea, quae sibi necessaria
erant, inde quaerere possent: aliqui illorum domi curati sunt,

 

